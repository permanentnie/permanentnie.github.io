<!DOCTYPE html>
<html lang="en">

  <head>
  <meta charset="UTF-8">
  <link href="http://gmpg.org/xfn/11" rel="profile">

  <!-- Enable responsiveness on mobile devices-->
  <meta name="viewport" content="width=device-width, initial-scale=1.0">

  <title>
    
      Permanentnie &middot; The Jekyll Butler
    
  </title>

  <!-- CSS -->
  <link rel="stylesheet" href="/styles.css">

  <!-- Icons -->
  <link rel="apple-touch-icon-precomposed" sizes="144x144" href="/public/apple-touch-icon-precomposed.png">
  <link rel="shortcut icon" href="/public/favicon.ico">

  <!-- RSS -->
  <link rel="alternate" type="application/atom+xml" title="Permanentnie" href="/atom.xml">
</head>


  <body>

    <div class="container content">
      <header class="masthead">
        <h3 class="masthead-title">
          <a href="/" title="Home">Permanentnie</a>
          <small>The Jekyll Butler</small>
        </h3>
      </header>

      <main>
        <div class="posts">
  
  <article class="post">
    <h1 class="post-title">
      <a href="/2015/01/03/dawid/">
        Dawid
      </a>
    </h1>

    <time datetime="2015-01-03T00:00:00+01:00" class="post-date">03 Jan 2015</time>

    <p>Dawid nie jest synem Izraela. Jego siostra nie jest Ryfką, a matka zamiast macy na śniadanie robi naleśniki. Nie są koszerne. Uważa się za Żyda. W kraju antysemityzmu bez Żydów musiał znaleźć się ktoś, kto za styl życia obrał pozorowany syndrom sztokholmski.</p>

<p>Czasami odpływa w środku rozmowy albo mdleje, kiedy pójdziesz z nim na piwo. Z oszczędności żywi się kaszą i ryżem, a na niedzielny obiad otwiera paczkę sucharów. Kiedyś jadł ziemniaki, ale uznał, że mu się nie bilansują. Jeśli wpuścisz go do domu, wyliże do czysta wszystkie słoiki po powidłach od babci, poprosi o nocleg i zachwyci się miękkością podłogi. Dotknie każdej Twojej rzeczy. Skomentuje każdą książkę. Zacznie się przypierdalać do jej treści. Będzie miał rację. Nigdy więcej go nie wpuścisz.</p>

<p>Dzień zaczyna od dwudziestu pompek i biegu na pięć kilometrów. Bierze prysznic i zakłada lnianą koszulę kupioną w Londynie. Na nią krawat, który zdobył w Mediolanie i marynarkę zamówioną u krawca po drugiej stronie rzeki. Patrzy w lustro i nazywa się w myślach komisarzem. W lepsze dni prokuratorem. Na egzaminy chodzi na kacu lub na bani. Pojawia się dopiero na poprawkach i zdaje na dobry/dobry minus. Nienawidzi prawa administracyjnego.</p>

<p>Twoją dziewczynę będzie nazywał wyłącznie <em>Twoją kobietą</em>. To zdanie zawsze zabrzmi tak samo jakby mówił <em>Twój portfel</em>, <em>Twoja marynarka</em> albo <em>Twój wielbłąd</em>. Kiedyś opowiadał o wizycie w burdelu. Przyszli we dwóch, ale żadna prostytutka nie podeszła. Jeden rzucił na stolik portfel z wysuniętymi dwiema setkami. Kiedy Wioleta dosiadła się do nich, Dawid uciekł. Nikt nigdy nie widział go z dziewczyną, a jego opowieści o <em>kobietach</em> brzmią jak cytaty z książek. Kiedyś podrywały go, w krótkim interwale, moje dwie koleżanki. Od nich też uciekał. Podoba się kobietom. Sobie podoba się nawet bardziej. Jego były odtąd przyjaciel puścił kiedyś plotkę, że widział jak całował się z facetem.</p>

<p>Szczerze wątpię. Napruty powiedział, że zamiast wydawać pieniądze na kobietę i codzienność, woli podróże. Mam na lodówcę kartkę pocztową z Jerozolimy.</p>

  </article>
  
</div>

<div class="pagination">
  
    <a class="pagination-item older" href="/page4">Older</a>
  
  
    <a class="pagination-item newer" href="/page2">Newer</a>
  
</div>

      </main>

      <footer class="footer">
        <small>
          &copy; <time datetime="2016-01-26T03:00:49+01:00">2016</time>. All rights reserved.
        </small>
      </footer>
    </div>

  </body>
</html>
