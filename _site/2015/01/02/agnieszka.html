<!DOCTYPE html><html><head><meta charset="utf-8"><meta name="viewport" content="width=device-width, initial-scale=1"><title>Agnieszka - Permanentnie</title><link href="https://fonts.googleapis.com/css?family=Lato:900|Work+Sans" rel="stylesheet"><link rel="stylesheet" href="/css/main.css"><title>Agnieszka | Permanentnie</title><meta property="og:title" content="Agnieszka" /><meta property="og:locale" content="en_US" /><meta name="description" content="Agnieszka była chyba z Kostrzynia. Miała żabie rysy twarzy i całkiem niedawno skończyła studia. Nosiła obcisłe jeansy, nie paliła papierosów. Była służbistką. Urzędniczka państwa na straży programu nauczania. Każdą dygresję obcinała morderczym spojrzeniem wyłupiastych oczu." /><meta property="og:description" content="Agnieszka była chyba z Kostrzynia. Miała żabie rysy twarzy i całkiem niedawno skończyła studia. Nosiła obcisłe jeansy, nie paliła papierosów. Była służbistką. Urzędniczka państwa na straży programu nauczania. Każdą dygresję obcinała morderczym spojrzeniem wyłupiastych oczu." /><link rel="canonical" href="http://localhost:4000/2015/01/02/agnieszka.html" /><meta property="og:url" content="http://localhost:4000/2015/01/02/agnieszka.html" /><meta property="og:site_name" content="Permanentnie" /><meta property="og:type" content="article" /><meta property="article:published_time" content="2015-01-02T00:00:00+01:00" /><script type="application/ld+json"> {"name":null,"description":"Agnieszka była chyba z Kostrzynia. Miała żabie rysy twarzy i całkiem niedawno skończyła studia. Nosiła obcisłe jeansy, nie paliła papierosów. Była służbistką. Urzędniczka państwa na straży programu nauczania. Każdą dygresję obcinała morderczym spojrzeniem wyłupiastych oczu.","author":null,"@type":"BlogPosting","url":"http://localhost:4000/2015/01/02/agnieszka.html","publisher":null,"image":null,"headline":"Agnieszka","dateModified":"2015-01-02T00:00:00+01:00","datePublished":"2015-01-02T00:00:00+01:00","sameAs":null,"mainEntityOfPage":{"@type":"WebPage","@id":"http://localhost:4000/2015/01/02/agnieszka.html"},"@context":"http://schema.org"}</script></head><body style="background-color: rgb(255, 255, 255)"><script src="/js/theme.min.js"></script><header> <a href="/"><div class="home"></div></a></header><h1 class="post-headline">Agnieszka</h1><div class="meta"><span>January 02, 2015</span></div><p>Agnieszka była chyba z Kostrzynia. Miała żabie rysy twarzy i całkiem niedawno skończyła studia. Nosiła obcisłe jeansy, nie paliła papierosów. Była służbistką. Urzędniczka państwa na straży programu nauczania. Każdą dygresję obcinała morderczym spojrzeniem wyłupiastych oczu.</p><p>Uczyła nas niemieckiego. Nienawiść we wzroku podobno pasuje do tego języka, ale jakoś nie podzielam tej opinii. Pisałem niewyraźnie i dała mi w pierwszym sprawdzianie laskę za złą odmianę, kiedy odczytała <em>a</em> jak <em>e</em>. Nienawiść pasowała do jej wzroku, kiedy próbowałem wykłócać się o ocenę. Wydawało mi się, że nie ufa nikomu, ale chyba wolałem to, niż stado starych nauczycieli, którzy po prostu mieli nas w dupie.</p><p>Kiedyś przyszła do szkoły z podbitym okiem. Kilka tygodni później, w środku ciepłego maja, ubierała codziennie wysoki, zielony golf, który jeszcze wyraźniej podkreślał żabią urodę. Od początku czerwca przestała notować na tablicy. Później zaczęła zakładać na lekcje ciemne okulary, chociaż przyszły chłodne dni i słońca było jak na lekarstwo. Podczas zakończenia roku wręczała mi dyplom za jakiś nieznaczący konkurs. Z ręką na temblaku wszystko wyszło jej strasznie nieporadnie.</p><p>Zniknęła. W następnej klasie dostaliśmy germanistkę o aparycji zastraszonej przez gang pięciolatków przedszkolanki i manierach Władysława Gomułki. Najnudniejszą kobietę świata. W tym roku nikt z nas przy wręczaniu świadectw nie odebrał żadnego dyplomu z niemieckiego.</p><p>Agnieszka wróciła w klasie maturalnej. Smieszna, żabia irytacja, kiedy nie potrafiła obsłużyć odtwarzacza płyt CD, albo otworzyć drzwi zniknęły pod jej śmiechem. Zrobiła się uroczo nieporadna i odrobinę ślamazarna. Zaczęła sama przerywać lekcje, żeby opowiedzieć jakąś historię z gimnazjum w którym uczyła wcześniej albo studiów. Rozbiła nas kiedyś opowieścią o obronie swojego magisterium, kiedy wykłócała się z komisją o brzmienie wulgaryzmów w języku starogermańskim. Kiedy zrobiła dla całej grupy <em>poprawę ostatniej szansy</em>, ktoś zadzwonił, że w szkole jest bomba. Usiedliśmy na murku przed gmachem i dokończyliśmy pisać. Pamiętam, że pożyczyłem jej wtedy kurtkę, bo zamarzała. Nie przyszła na zakończenie roku. Nie widziałem jej podczas matur.</p><p>Podobno mieszkała z koleżanką ze studiów. Nigdy nikt nie widział jej w ciąży. Kiedyś na spacerze po promenadzie widziałem ją z dziecięcym wózkiem. Patrzyła z nieruchomym spokojem na kolejkę w lodziarni.</p><div id="disqus_thread"></div><script defer> (function() { var d = document, s = d.createElement('script'); s.src = '//webjeda-demo.disqus.com/embed.js'; s.setAttribute('data-timestamp', +new Date()); (d.head || d.body).appendChild(s); })();</script><noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript><footer><div class="links"> <a href="/about/">About</a> <a href="/contact/">Contact</a></div><div class="theme" onclick="theme()" style=" background-image: url(/images/theme.svg)"></div></footer><script> (function(i,s,o,g,r,a,m){i['GoogleAnalyticsObject']=r;i[r]=i[r]||function(){ (i[r].q=i[r].q||[]).push(arguments)},i[r].l=1*new Date();a=s.createElement(o), m=s.getElementsByTagName(o)[0];a.async=1;a.src=g;m.parentNode.insertBefore(a,m) })(window,document,'script','//www.google-analytics.com/analytics.js','ga'); ga('create', 'UA-83979019-1', 'auto'); ga('send', 'pageview');</script></body></html>
