<?xml version="1.0" encoding="utf-8"?>
<feed xmlns="http://www.w3.org/2005/Atom">

 <title>Poole</title>
 <link href="http://getpoole.com/atom.xml" rel="self"/>
 <link href="http://getpoole.com/"/>
 <updated>2016-01-26T02:56:44+01:00</updated>
 <id>http://getpoole.com</id>
 <author>
   <name>Mark Otto</name>
   <email>markdotto@gmail.com</email>
 </author>

 
 <entry>
   <title>Najgorszy człowiek na świecie</title>
   <link href="http://getpoole.com/2015/03/25/najgorszy/"/>
   <updated>2015-03-25T00:00:00+01:00</updated>
   <id>http://getpoole.com/2015/03/25/najgorszy</id>
   <content type="html">&lt;p&gt;Siedzę na ławce, grzeję się w słońcu i czuję jak zdecydowanie zbyt mozolne od mentolowego dymu myśli grają mi w berka w głowie. Setki myśli. Cień wieżowca zwiedza chodnik a ja nadal nie mam jednego punktu skupienia. Dookoła setki otwartych nawiasów. Zero domknięć. Podjeżdża kolejna podmiejska kolejka. Następnych stu ludzi w garniturach i garsonkach. Przyglądam się chwilę nogom w szpilkach, żeby znów zaraz wrócić do maniakalnego otwierania nawiasów.&lt;/p&gt;

&lt;p&gt;Jestem uzależniony. Nawet bez używek. Natrętny. Wobec siebie najbardziej. Naprawdę! Nie umiem dać spokoju. Wpadam w ciąg i nie umiem się z niego wydostać. Otwieram dziesiątki liter, nie licząc nawet że za rozwijającymi się z nich historiami czy imionami będzie cokolwiek, co mnie zainteresuje. Zaczynam. Zaczynam kolejne rzeczy, zadania, myśli, znajomości. I żadna z nich nie jest może prawdziwa, bo w każdej z nich liczę/nie-liczę się tylko ja. Szarpię się w gęstwinie niewiedzy. Świadomie odkrywam kolejne jej gałęzie, a na żadnej nie potrafię przysiąść. Czasami śnię o zamykającym nawiasie. Zawsze udaje mu się uciec. Nigdy nie miałem go w dłoniach. Nigdy nie poznałem kompletności czegokolwiek co zacząłem. Zielone listki.&lt;/p&gt;

&lt;p&gt;Moje życie ogranicza się do uświadamiania sobie, czego nie wiem o świecie. I do bólu nieumiejętności zaspokojenia głodu tej niewiedzy. Mnogiej niewiedzy. Tych niewiedz! Bezkształtnej masy niewiedz! W atomach zdarzeń tworzących potworniaka zżerającego mnie od wewnątrz.&lt;/p&gt;

&lt;p&gt;Wiatr. Przychodzi na chwile i podrzuca kartki książki. Przestałem używać zakładek. Zaginam rogi kartek i zostawiam na każdej z nich ślady. Exlibris w formie artefaktu dewastacji. Mokre strony odłożone na ławce. Kobieta w chuście. Znów tracę koncentrację.&lt;/p&gt;

&lt;p&gt;Jestem/nie-jestem dziś tutaj. Jak prawie każdy tutaj i nigdzie, teraz i nigdy. Uzależniony od myśli. Niezdolny do zamknięcia. Zamknięcia się. Ja. Kolejny pociąg podmiejskiej kolejki. Faceci z plecakami na garniturach. Wychudzone czterdziestolatki w krótkich spódnicach. Relacja na żywo dla Nikaragui. Dziewczyna w czerwonej sukience. Tak, oczywiście, mogę zrobić Wam zdjęcie. Dajcie mi ogień.&lt;/p&gt;
</content>
 </entry>
 
 <entry>
   <title>Dawid</title>
   <link href="http://getpoole.com/2015/01/03/dawid/"/>
   <updated>2015-01-03T00:00:00+01:00</updated>
   <id>http://getpoole.com/2015/01/03/dawid</id>
   <content type="html">&lt;p&gt;Dawid nie jest synem Izraela. Jego siostra nie jest Ryfką, a matka zamiast macy na śniadanie robi naleśniki. Nie są koszerne. Uważa się za Żyda. W kraju antysemityzmu bez Żydów musiał znaleźć się ktoś, kto za styl życia obrał pozorowany syndrom sztokholmski.&lt;/p&gt;

&lt;p&gt;Czasami odpływa w środku rozmowy albo mdleje, kiedy pójdziesz z nim na piwo. Z oszczędności żywi się kaszą i ryżem, a na niedzielny obiad otwiera paczkę sucharów. Kiedyś jadł ziemniaki, ale uznał, że mu się nie bilansują. Jeśli wpuścisz go do domu, wyliże do czysta wszystkie słoiki po powidłach od babci, poprosi o nocleg i zachwyci się miękkością podłogi. Dotknie każdej Twojej rzeczy. Skomentuje każdą książkę. Zacznie się przypierdalać do jej treści. Będzie miał rację. Nigdy więcej go nie wpuścisz.&lt;/p&gt;

&lt;p&gt;Dzień zaczyna od dwudziestu pompek i biegu na pięć kilometrów. Bierze prysznic i zakłada lnianą koszulę kupioną w Londynie. Na nią krawat, który zdobył w Mediolanie i marynarkę zamówioną u krawca po drugiej stronie rzeki. Patrzy w lustro i nazywa się w myślach komisarzem. W lepsze dni prokuratorem. Na egzaminy chodzi na kacu lub na bani. Pojawia się dopiero na poprawkach i zdaje na dobry/dobry minus. Nienawidzi prawa administracyjnego.&lt;/p&gt;

&lt;p&gt;Twoją dziewczynę będzie nazywał wyłącznie &lt;em&gt;Twoją kobietą&lt;/em&gt;. To zdanie zawsze zabrzmi tak samo jakby mówił &lt;em&gt;Twój portfel&lt;/em&gt;, &lt;em&gt;Twoja marynarka&lt;/em&gt; albo &lt;em&gt;Twój wielbłąd&lt;/em&gt;. Kiedyś opowiadał o wizycie w burdelu. Przyszli we dwóch, ale żadna prostytutka nie podeszła. Jeden rzucił na stolik portfel z wysuniętymi dwiema setkami. Kiedy Wioleta dosiadła się do nich, Dawid uciekł. Nikt nigdy nie widział go z dziewczyną, a jego opowieści o &lt;em&gt;kobietach&lt;/em&gt; brzmią jak cytaty z książek. Kiedyś podrywały go, w krótkim interwale, moje dwie koleżanki. Od nich też uciekał. Podoba się kobietom. Sobie podoba się nawet bardziej. Jego były odtąd przyjaciel puścił kiedyś plotkę, że widział jak całował się z facetem.&lt;/p&gt;

&lt;p&gt;Szczerze wątpię. Napruty powiedział, że zamiast wydawać pieniądze na kobietę i codzienność, woli podróże. Mam na lodówcę kartkę pocztową z Jerozolimy.&lt;/p&gt;
</content>
 </entry>
 
 <entry>
   <title>Agnieszka</title>
   <link href="http://getpoole.com/2015/01/02/agnieszka/"/>
   <updated>2015-01-02T00:00:00+01:00</updated>
   <id>http://getpoole.com/2015/01/02/agnieszka</id>
   <content type="html">&lt;p&gt;Agnieszka była chyba z Kostrzynia. Miała żabie rysy twarzy i całkiem niedawno skończyła studia. Nosiła obcisłe jeansy, nie paliła papierosów. Była służbistką. Urzędniczka państwa na straży programu nauczania. Każdą dygresję obcinała morderczym spojrzeniem wyłupiastych oczu.&lt;/p&gt;

&lt;p&gt;Uczyła nas niemieckiego. Nienawiść we wzroku podobno pasuje do tego języka, ale jakoś nie podzielam tej opinii. Pisałem niewyraźnie i dała mi w pierwszym sprawdzianie laskę za złą odmianę, kiedy odczytała &lt;em&gt;a&lt;/em&gt; jak &lt;em&gt;e&lt;/em&gt;. Nienawiść pasowała do jej wzroku, kiedy próbowałem wykłócać się o ocenę. Wydawało mi się, że nie ufa nikomu, ale chyba wolałem to, niż stado starych nauczycieli, którzy po prostu mieli nas w dupie.&lt;/p&gt;

&lt;p&gt;Kiedyś przyszła do szkoły z podbitym okiem. Kilka tygodni później, w środku ciepłego maja, ubierała codziennie wysoki, zielony golf, który jeszcze wyraźniej podkreślał żabią urodę. Od początku czerwca przestała notować na tablicy. Później zaczęła zakładać na lekcje ciemne okulary, chociaż przyszły chłodne dni i słońca było jak na lekarstwo. Podczas zakończenia roku wręczała mi dyplom za jakiś nieznaczący konkurs. Z ręką na temblaku wszystko wyszło jej strasznie nieporadnie.&lt;/p&gt;

&lt;p&gt;Zniknęła. W następnej klasie dostaliśmy germanistkę o aparycji zastraszonej przez gang pięciolatków przedszkolanki i  manierach Władysława Gomułki. Najnudniejszą kobietę świata. W tym roku nikt z nas przy wręczaniu świadectw nie odebrał żadnego dyplomu z niemieckiego.&lt;/p&gt;

&lt;p&gt;Agnieszka wróciła w klasie maturalnej. Smieszna, żabia irytacja, kiedy nie potrafiła obsłużyć odtwarzacza płyt CD, albo otworzyć drzwi zniknęły pod jej śmiechem. Zrobiła się uroczo nieporadna i odrobinę ślamazarna. Zaczęła sama przerywać lekcje, żeby opowiedzieć jakąś historię z gimnazjum w którym uczyła wcześniej albo studiów. Rozbiła nas kiedyś opowieścią o obronie swojego magisterium, kiedy wykłócała się z komisją o brzmienie wulgaryzmów w języku starogermańskim. Kiedy zrobiła dla całej grupy &lt;em&gt;poprawę ostatniej szansy&lt;/em&gt;, ktoś zadzwonił, że w szkole jest bomba. Usiedliśmy na murku przed gmachem i dokończyliśmy pisać. Pamiętam, że pożyczyłem jej wtedy kurtkę, bo zamarzała. Nie przyszła na zakończenie roku. Nie widziałem jej podczas matur.&lt;/p&gt;

&lt;p&gt;Podobno mieszkała z koleżanką ze studiów. Nigdy nikt nie widział jej w ciąży. Kiedyś na spacerze po promenadzie widziałem ją z dziecięcym wózkiem. Patrzyła z nieruchomym spokojem na kolejkę w lodziarni.&lt;/p&gt;
</content>
 </entry>
 
 <entry>
   <title>Leszek</title>
   <link href="http://getpoole.com/2015/01/01/leszek/"/>
   <updated>2015-01-01T00:00:00+01:00</updated>
   <id>http://getpoole.com/2015/01/01/leszek</id>
   <content type="html">&lt;p&gt;Leszek uczył w liceum. Pochodził z Mińska Mazowieckiego czy innego Wołomina, ale coś poszło nie tak i po anglistyce, zamiast w stolicy wylądował w podrzędnym ogólniaku w miasteczku nad morzem. Poziom kształcenia był żałosny i tylko przymroczona starością dyrektorka była przekonana, że kieruje filią pierdolonego Hogwartu na Europę wschodnią. Lokalni nauczyciele już dawno umieli ją ignorować. Ci, którzy przyjechali z zewnątrz żyli w wiecznym dysonansie poznawczym.&lt;/p&gt;

&lt;p&gt;O jego przeszłości wiem tyle, ile opowiedział, kiedy nie chciało mu się realizować lekcji. Wspomnienia, które pewnie przemaglował powtarzając po milion razy, w każdej iteracji przekłamując nieświadomie po jednym nieznaczącym detalu, żeby w rezultacie zmienić już zupełnie wszystko. Jako dzieci podpalili z kolegami łąkę za szpitalem i bali się, że zajmie się budynek. W odcinkach opowiadał o miłości do Olgi, po którą pojechał z kwiatami maluchem ojca. Olga śmiała się zamiast cokolwiek odpowiedzieć na ten gest, więc uciekł, a kwiatów wstydził się na tyle, żeby ukryć je pod maską, na silniku. Później, kiedy prowadziła matka, samochód rozkraczył się na środku jezdni, a ojciec dostał po pysku podstarzałym bukietem w parze z oskarżeniami o zdradę. Mówił jak jako nastolatek był uzależniony od ZX Spectrum i kiblował w klasie maturalnej, oddając komputerowi całe życie. Później wkurwił się i postanowił, że jednego w życiu się nauczy. Jedna rzecz, żeby życie miało jakikolwiek punkt odniesienia. Miał więc trzydzieścikilka lat i język angielski.&lt;/p&gt;

&lt;p&gt;Innym razem ściągnął nas do auli i chciał wyświetlić jakiś film. Okazało się, że zapomniał go zgrać, więc zrobił nam pokaz slajdów z biby z germanistą. W ramach uzupełnianek puszczał the Cure i Depeche Mode. To w sumie działało. Moim ulubionym słowem stało się wtedy &lt;em&gt;innermost&lt;/em&gt;. Jego ulubionym było &lt;em&gt;naughty&lt;/em&gt;.&lt;/p&gt;

&lt;p&gt;Polonistka kiedyś wściekła się na lekcji, że jedna z naszych koleżanek, zamiast słuchać jej wykładu, ciągle pisze SMSy pod ławką. Zabrała telefon i zaczęła czytać czytać na głos. Czerwona jak żarówka w ciemni przerwała w połowie słownego posuwania Patrycji i zadzwoniła pod nieopisany numer. Odebrał Leszek i nie wiedząc z kim rozmawia, pieprzył ją werbalnie dalej.&lt;/p&gt;

&lt;p&gt;To był jego ostatni rok. Angielski zaczęła prowadzić Ukrainka z wadą wymowy. Leszka widziałem jeszcze dwa razy. Za pierwszym, jako członek komisji, przychodząc nie na tę godzinę opóźnił nam początek matury z geografii. Później, kiedy byłem jakoś na drugim roku studiów, widziałem jak robił zakupy w Biedronce. Patrycja prowadziła wózek.&lt;/p&gt;
</content>
 </entry>
 

</feed>
