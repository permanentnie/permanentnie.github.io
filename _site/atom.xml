<?xml version="1.0" encoding="utf-8"?>
<feed xmlns="http://www.w3.org/2005/Atom">

 <title>Permanentnie</title>
 <link href="http://permanentnie.net/atom.xml" rel="self"/>
 <link href="http://permanentnie.net/"/>
 <updated>2016-01-26T03:50:19+01:00</updated>
 <id>http://permanentnie.net</id>
 <author>
   <name>Mark Otto</name>
   <email>markdotto@gmail.com</email>
 </author>

 
 <entry>
   <title>Przepraszam</title>
   <link href="http://permanentnie.net/2015/10/16/Przepraszam/"/>
   <updated>2015-10-16T00:00:00+02:00</updated>
   <id>http://permanentnie.net/2015/10/16/Przepraszam</id>
   <content type="html">&lt;div class=&quot;highlighter-rouge&quot;&gt;&lt;pre class=&quot;highlight&quot;&gt;&lt;code&gt;przepraszałem matkę za ojca
ojca później przepraszałem za te przeprosiny
następnie matkę przepraszałem za przeprosiny przeprosin
a na koniec siostrę, kiedy wyzywałem ją słowami, których nie powinienem znać
a dotarły do mnie w powodzie przeprosin matki za ojca

przepraszałem dziewczynę za obecność drugiej
drugą za trzecią a czwartą za jej błogą nieświadomość trzech wcześniejszych
nie udało mi się przeprosić z bratem kolejnej
po tym, kiedy przepraszałem się z jego dziewczyną
przepraszam, że tak wyszło

wczoraj z kolei próbowałem przeprosić ludzi na ulicy
stali późnym wieczorem pod sklepem na całej szerokości chodnika
nie odczuli przeprosin, więc nieproszony przeszedłem po butach jednego z nich
skoczył do mnie, wytrącając z ręki papierosa
a ja wyprosiłem z niego życie

przepraszam
&lt;/code&gt;&lt;/pre&gt;
&lt;/div&gt;
</content>
 </entry>
 
 <entry>
   <title>Jaskółki</title>
   <link href="http://permanentnie.net/2015/05/30/Jaskolki/"/>
   <updated>2015-05-30T00:00:00+02:00</updated>
   <id>http://permanentnie.net/2015/05/30/Jaskolki</id>
   <content type="html">&lt;p&gt;Kiedy stanąłem w oknie z pierwszym tego dnia papierosem, ściana śpiącego jeszcze bloku naprzeciwko żyła cieniem chmury jaskółek. W chłodzie powietrza pomiędzy nią a moją ścianą, w uporządkowanym chaosie mijały się unikając kontaktu, choć trwając razem w naturalnej potrzebie nieodległości. Drugi obraz był inny. Czarne projekcje ptaków na szarym betonie zderzały się ze sobą, przenikały się bez trudu tak, że ich pary, w krótkich chwilach, były jednością. Wylewając z ust w powietrze strużkę uspokajającego dymu byłem coraz mniej pewien, który z tych obrazów był prawdą. Trójwymiarowa, nieodległa samotność, czy płaska jedność chwili.&lt;/p&gt;

&lt;p&gt;Kiedy odeszła rozpłynąłem się w kroplach atramentu. Nie sposób je zebrać, więc czasami przepływały mi przez palce, wpadając do morza ludzi. Początkowo, od każdej kropli woda nabierała intensywnej barwy, by z czasem blednąć w bezwiednej dyfuzji. Tej samej, która sprawiła, że moje kolory z różnych ludzkich zatok powoli zaczęły się spotykać, budując ledwo widoczny obraz mojego przemijającego istnienia.&lt;/p&gt;

&lt;p&gt;Ja. Z niej. W morzu ludzi.&lt;/p&gt;
</content>
 </entry>
 
 <entry>
   <title>Mgła</title>
   <link href="http://permanentnie.net/2014/11/02/Mgla/"/>
   <updated>2014-11-02T00:00:00+01:00</updated>
   <id>http://permanentnie.net/2014/11/02/Mgla</id>
   <content type="html">&lt;p&gt;Wiesz, że czasami chciałbym, żeby świat spłonął? Wtedy z nim zginąłby każdy powód, w którym nie chcesz lub boisz się mnie zobaczyć. Tymczasem, zamiast majaków ognia, jakoś podle gęstnieje mgła. I ciężką wilgocią zabija każdą iskrę, która kazałaby mi znów uciec do pociągu, który marginesem kilku minut nałożyłby mnie na skraj niepewności Twojego uśmiechu.&lt;/p&gt;

&lt;p&gt;To zabawne, ale mgła w nocy kłamie podobnie do ognia za dnia. Tak jak płomień ciepłem zakrzywia świat po drugiej stronie powietrza, nocna mgła rozmywa światła i z latarni buduje obrazy, które w abstrakcji odbijają to, co w danej chwili czujesz. Nawet jeśli do racjonalności te uczucia nie potrafią się przebić. Umysł formuje nieznane kształty w obrazy znanych myśli. Czasem za ogniem, lub we mgle zobaczysz kogoś, kogo dawno nie ma. I wiesz doskonale, że wcale go tam nie było, co nie zmienia faktu, że bezsprzecznie udało Ci się go na jedną chwilę zobaczyć. Tym dziwniej, w podobnym rozmyciu możesz dostrzec kogoś, kogo być może naprawdę nie zobaczysz nigdy. I zawsze już będziesz to pamiętać.&lt;/p&gt;
</content>
 </entry>
 

</feed>
