---
layout: post
title: "Jaskółki"
---

Kiedy stanąłem w oknie z pierwszym tego dnia papierosem, ściana śpiącego jeszcze bloku naprzeciwko żyła cieniem chmury jaskółek. W chłodzie powietrza pomiędzy nią a moją ścianą, w uporządkowanym chaosie mijały się unikając kontaktu, choć trwając razem w naturalnej potrzebie nieodległości. Drugi obraz był inny. Czarne projekcje ptaków na szarym betonie zderzały się ze sobą, przenikały się bez trudu tak, że ich pary, w krótkich chwilach, były jednością. Wylewając z ust w powietrze strużkę uspokajającego dymu byłem coraz mniej pewien, który z tych obrazów był prawdą. Trójwymiarowa, nieodległa samotność, czy płaska jedność chwili.



Kiedy odeszła rozpłynąłem się w kroplach atramentu. Nie sposób je zebrać, więc czasami przepływały mi przez palce, wpadając do morza ludzi. Początkowo, od każdej kropli woda nabierała intensywnej barwy, by z czasem blednąć w bezwiednej dyfuzji. Tej samej, która sprawiła, że moje kolory z różnych ludzkich zatok powoli zaczęły się spotykać, budując ledwo widoczny obraz mojego przemijającego istnienia.

Ja. Z niej. W morzu ludzi.